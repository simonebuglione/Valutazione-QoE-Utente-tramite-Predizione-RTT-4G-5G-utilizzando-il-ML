 Società Iperconnessa e Latenza di Rete: Valutazione della  
         Quality of Experience dell'Utente tramite Predizione dell'RTT  
        in Reti 4G e 5G utilizzando il Machine Learning




La ricerca ha esplorato l'ottimizzazione dei parametri di latenza di rete sulla 
previsione dei valori Round Trip Time (RTT) a livello radio nelle reti 4G e 5G, 
servendosi di una campagna di misurazione condotta su Roma basata su smartphone 
in scenari di passeggio all'aperto e alla guida. Implementando algoritmi di machine 
learning, sono stati valutati diversi modelli allo scopo di prevedere la latenza di rete, 
mirando a migliorare la qualità dell'esperienza degli utenti in applicazioni sensibili 
alla latenza di rete quali tra queste il gaming online, lo streaming video, le 
videoconferenze, la telemedicina e la guida autonoma. 
A seguito dell’applicazione degli algoritmi, sono risultati essere maggiormente 
efficaci nella previsione della latenza di rete sono stati il Random Forest e il 
Decision Tree, che hanno dimostrato un'elevata accuratezza e precisione pari allo 
0.87 e 0.86 nelle previsioni su dati su vasta scala, seguiti da un meno performante 
Gradient Boosting, che ha totalizzato uno 0.68. In conclusione, il RF risulta essere 
il più performante e adatto alla previsione dei valori RTT. 
Tuttavia, nonostante i promettenti risultati ottenuti, la ricerca ha presentato diversi 
limiti. Il dataset utilizzato, pur essendo molto vasto, è stato raccolto in un contesto 
specifico (Roma), risultando dunque non rappresentativo di altre aree geografiche 
e contesti che potrebbero aver alterato i risultati, quali ad esempio condizioni meteo 
non favorevoli. Altro limite potrebbe essere rappresentato dalla gestione dei valori 
mancanti e dalla necessità di convertire alcune variabili in un formato compatibile 
con gli algoritmi di ML, che potrebbe aver introdotto qualche bias. Un ulteriore 
limite è stato dato dalla strumentazione utilizzata per l’indagine predittiva, talvolta 
non sufficiente alla gestione di set di dati molto elevati e una potenza 
computazionale non soddisfacente all’utilizzo di algoritmi di ML avanzati.  
Dunque, tra le prospettive future che questa ricerca si pone vi sono certamente 
l'espansione dell'analisi ad altre città e contesti allo scopo di validare ulteriormente 
i modelli sviluppati. Inoltre, integrare ulteriori feature che potrebbero influenzare 
184 
la latenza di rete e le condizioni meteorologiche, potrebbe aiutare a migliorare 
ulteriormente la precisione delle previsioni.